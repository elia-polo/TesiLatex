\chapter{Introduzione}
\label{Introduzione}
\thispagestyle{empty}

\section{Inquadramento generale}
I servizi informatici che utilizziamo quotidianamente---dalla posta elettronica ai motori di ricerca, dai social network ai giochi online---sono sempre più spesso gratuiti, e si sostengono grazie alla pubblicità: direttamente, esponendo contenuto pubblicitario, o indirettamente, dalla valorizzazione delle nostre informazioni personali a fini pubblicitari. Per massimizzare l'efficacia della pubblicità, ossia trasformare l'utente in cliente, è tuttavia essenziale identificare i gusti e gli interessi dell'individuo che si ha di fronte, e proporgli inserzioni personalizzate che rispondano o addirittura anticipino una sua reale esigenza.\\
Nell'era odierna dei Big Data, una moltitudine di nuovi dati su masse di utenti è prontamente accessibile: l'attività sui siti internet, il profilo sui social network, le relazioni sociali e il \textit{sentiment} (le opinioni, i gusti e l'affiliazione a idee, prodotti, marchi, individui). Ciò ha portato a ridefinire l'idea stessa della segmentazione di mercato---la disaggregazione dei clienti in gruppi omogenei per esigenze---per cui la ripartizione in aree geografiche, demografiche e psicografiche è obsoleta o insufficiente. Queste realtà, la necessità di profilare gli utenti e il diluvio di informazione grezza che ciascuno di noi divulga su internet, sono fortemente sinergiche, ma richiedono una laboriosa raffinazione per poter essere impiegate nel marketing.\\
La segmentazione di mercato viene costruita a partire dalle divisioni identificate mediante tecniche di clustering, un processo che organizza una popolazione in gruppi internamente omogenei. Un esperto dovrà poi attribuire un significato (\textit{profiling}) a tali gruppi, comporli per caratterizzare una categoria di consumatori tramite le variabili usate per il clustering o impiegando informazione addizionale (demografica, comportamentale), al fine di elaborare una strategia di marketing peculiare per ciascun segmento.\\
Pertanto, per avvalersi dell'informazione proveniente dai social network a fini commerciali, è necessario definire una metodologia per il clustering di grandi volumi di dati, profili utente con un elevato numero di attributi, e talvolta arricchiti da una tela di relazioni sociali. Lo scopo della tesi è realizzare un framework per il clustering di vasti grafi con attributi.\\
Questo lavoro è stato motivato dall'esigenza di Neosperience, una azienda che offre servizi di marketing e \textit{customer experience}, di valorizzare i dati degli utenti---sotto forma di profili Facebook, Twitter e Foursquare---raccolti tramite la propria piattaforma Engage. Il lavoro è iniziato dall'analisi degli algoritmi esistenti in letteratura e che potessero adattarsi al tipo, dimensione e volume dei dati su cui avremmo operato; in seguito sono stati raccolti i dati, una ampia collezione di profili facebook, composti da informazioni di profilo, preferenze (\textit{likes}) e connessioni sociali (\textit{friends}). Una volta reperito il codice degli algoritmi, i dati sono stati ripuliti e preparati per gli algoritmi di clustering selezionati. Dall'esecuzione degli algoritmi su svariati campioni del dataset completo abbiamo potuto evidenziare i punti di forza e debolezza degli algoritmi scelti, nonché le relazioni tra le proprietà topologiche del grafo o proprietà statistiche dei dati da un lato e le prestazioni dell'algoritmo.\\

\section{Breve descrizione del lavoro}
Il clustering è un processo che, partendo da una definizione di similarità e una popolazione, produce una suddivisione dei individui in gruppi o \textit{cluster}, al fine di massimizzare la similarità intra-cluster, ovvero l'omogeneità degli elementi raggruppati insieme, e la dissimilarità inter-cluster, ossia accentuare le differenze tra i cluster. Si tratta di un procedimento \textit{data-driven}, inestricabilmente determinato dai dati e dalle esigenze del committente; \textit{clustering is in the eye of the beholder}, e non ha pertanto senso dettare quale algoritmo e scelta dei parametri siano sistematicamente ottimali. Nel caso in esame, tuttavia, la struttura dei dati è stabile e ciò permette di avanzare delle linee guida per selezionare preliminarmente un ventaglio di approcci di maggior successo.\\
\textit{Big Data} è un concetto che esiste da oltre dieci anni ma è diventato solo di recente una \textit{buzzword}, un neologismo in voga. Big data indica la disponibilità di enormi masse di dati, strutturati e non strutturati; una miniera di informazione grezza che richiede tecniche innovative di elaborazione per capire profondamente la realtà in cui si opera e prendere decisioni migliori\footnote{``Big data is high volume, high velocity, and/or high variety information assets that demand cost-effective, innovative forms of information processing to enable enhanced decision making, insight discovery and process optimization'' - Gartner \cite{laney01}}.
Rispetto al paradigma dei Big Data---Volume Velocità Varietà---i dati delle reti sociali sono peculiari.
\begin{description}
\item[Varietà] In una rete sociale ogni nodo è densamente connesso ai propri vicini, cioè esibisce un clustering locale naturale; per esempio, è frequente che i nostri immediati vicini, gli amici, siano amici tra loro. Inoltre, la distanza media tra una coppia arbitraria di nodi di una rete sociale è sorprendentemente bassa rispetto alla dimensione del grafo; questa proprietà è stata divulgata dalla teoria dei sei gradi di separazione, secondo la quale ognuno di noi può essere connesso con chiunque altro al mondo seguendo una catena di conoscenze che conta al più cinque intermediari. In ultimo, la somiglianza genera connessioni; questo principio, l'\textit{omofilia}, spiega perché le reti personali di ciascun individuo---lavoro, amicizia, relazioni sentimentali, scambio di informazioni---siano omogenee per svariati aspetti sociodemografici e comportamentali. Calato nel contesto dei social network, siamo spesso simili ai nostri amici, per età, esperienze passate e passioni. In conclusione, la varietà dei dati provenienti da reti sociali non è libera, ma esibisce delle regolarità, specialmente nella cerchia ristretta di ciascun individuo. Avendo assodato che esiste una sinergia spontanea tra la presenza di connessioni fra gli individui e la similarità tra essi, la scelta più ovvia per il clustering in questo ambito sono gli algoritmi di clustering di grafi con attributi. Ed in uno scenario ideale, le due dimensioni---la topologia e gli attributi---si rafforzerebbero a vicenda, alleviando l'effetto di eventuali dati errati o assenti. Nella pratica, queste dimensioni sono talvolta conflittuali, ed un altro obiettivo di questo lavoro è studiare come gli algoritmi misti raggiungano un compromesso tra la similarità degli attributi e la densità delle connessioni.
\item[Volume] Al crescere del volume dei dati, altri fattori oltre alla qualità del risultato assumono rilievo nella valutazione di un algoritmo: la complessità spaziale e temporale, ovvero quanta memoria e tempo di computazione sono necessari per produrre il clustering finale. I dati sociali esibiscono frequentemente un secondo aspetto del volume che è il numero di dimensioni dei dati, ossia quante proprietà o attributi sono associati ad ogni individuo. L'effetto della \textit{dimensionalità} elevata sul clustering è duplice: da un lato, le dimensioni irrilevanti, gli attributi rispetto ai quali non c'è aggregazione, costituiscono rumore per gli algoritmi; dall'altro, alcune definizioni di distanza (ad esempio quella euclidea) non riflettono più la reale entità delle differenze tra gli individui \cite{Aggarwal01,Beyer99}.
\item[Velocità e Variabilità] Una rete sociale è un oggetto dinamico, nella struttura e nei contenuti. Ogni giorno si sviluppano nuove connessioni, tanto tra individui---\textit{friend} in Facebook e \textit{follower} in Twitter---quanto verso entità---\textit{like} in Facebook e \textit{checkin} in Foursquare. Anche la velocità con cui la nostra impronta digitale evolve varia a seconda dei singoli dati che consideriamo: se da un lato l'età, il genere o il luogo di nascita sono permanenti, al contrario il luogo di residenza, le amicizie, le relazioni sentimentali, i gusti, gli stati d'animo e i \textit{tweet} sono via via più volubili, e devono essere raccolti ed analizzati prima che diventino obsoleti.
\end{description}
Prima di poter essere sottoposti al clustering, i dati grezzi devono essere elaborati per elevarne la qualità. Questa fase, detta \textit{preprocessing}, si sostanzia dei seguenti passi:
\begin{itemize}
\item \textbf{pulizia dei dati} in cui sono identificate le incongruenze, rimpiazzati i dati mancanti, attenuato il rumore e rimosse le anomalie
\item \textbf{integrazione dei dati} in cui le differenti sorgenti di dati confluiscono in un unico archivio, avendo cura di definire un formato unico, coerente e privo di ridondanza
\item \textbf{riduzione della dimensionalità} ossia la diminuzione del numero di attributi dalla selezione o composizione di quelli preesistenti, al fine di ottenere una versione compressa dei dati, preservando idealmente la medesima informazione
\item \textbf{riduzione della numerosità} ovvero la diminuzione del numero di entità nei dati tramite la costruzione di un modello parametrico (regressione) o la compressione o selezione delle entità esistenti (campionamento)
\item \textbf{trasformazione dei dati} agendo sulla scala (normalizzazione), il tipo (discretizzazione) e la granularità (generazione di una gerarchia concettuale)
\end{itemize}
Dall'osservazione dei dati abbiamo potuto tratteggiare le caratteristiche dell'algoritmo di clustering ideale, il più pertinente per questa applicazione, che ci hanno guidato nella analisi della letteratura. I dati su cui operiamo contengono attributi e relazioni, gli attributi sono sia numerici sia categorici, e con una significativa incidenza di valori mancanti e sporadiche anomalie. A margine, una caratteristica desiderabile per un algoritmo applicato alle reti sociali è la capacità di individuare comunità parzialmente sovrapposte o addirittura annidate, nonché identificare cluster omogenei per diversi sottoinsiemi di attributi (\textit{subspace clustering}). Infine, l'algoritmo dovrebbe essere scalabile nelle dimensioni e nella cardinalità dei dati. La nostra ricerca non ha individuato un algoritmo che rispondesse simultaneamente a tutte queste esigenze, pertanto abbiamo selezionato un ampio ventaglio di candidati con diverse caratteristiche e che almeno in parte soddisfacessero il profilo ideale che abbiamo delineato. Questa eterogeneità rende difficile confrontare algoritmi che operano su grafi con algoritmi numerici e algoritmi categorici, né lo scopo del lavoro è stilare una inverosimile classifica. Piuttosto, l'obiettivo è selezionare gli algoritmi che possono produrre un risultato di rilievo, definire degli indici che aiutino l'analista dei dati a separare i clustering soddisfacenti da quelli insignificanti, offrire delle procedure per unificare diversi clustering potenziali \cite{Strehl03}.\\

\section{Struttura della tesi}
La tesi è strutturata nel modo seguente.\\
Nel \autoref{capitolo2} analizzeremo la letteratura accademica sul clustering, con un particolare accento sul problema della dimensionalità. Inoltre, discuteremo la problematica della pulizia dei dati e della valutazione dei dataset e dei risultati del clustering.\\
Nel \autoref{capitolo3} descriveremo il framework Engage di Neosperience, per il quale questo lavoro è stato svolto.\\
Nel \autoref{capitolo4} presentiamo la nostra soluzione, dalla raccolta dei dati fino alla esecuzione degli algoritmi.\\
Nel \autoref{capitolo5} discutiamo la procedura ed i risultati dell'analisi sperimentale.\\
Nel \autoref{capitolo6} esponiamo le conclusioni e i possibili sviluppi del lavoro.\\